Gore  ndiyo nguva inotorwa nairo Pasi  kuita dendera  rimwe ichipoterera zuva iri mu boterekwa  rayo. 
Pakufamba kwegore nyika inopfuura mwaka  yakasiyana-siyana inoonekwa: nokushanduka kwemamiriro ekunze; kureba kwenguva iri pakati pakubuda nokuvira kwezuva; chimiro chemiti nebundo; uye michero inowanikwa panzvimbo. Gore  rine misi mazana matatu nemakumi matanhatu nemashanu kana riri makore nje. Kana rasvika gore remucharikwa  (leap year) rine mazuva mazana matatu nemakumi matanhatu nematanhatu. 
Gore repa Calendar  ndiyo nguva iri pakati pemisi miviri ine zita rimwechete pa Calendar  . 
Hafu yegore inokwanisa kutanga January ichipera June kana kutanga July ichipera December. 
Gore rinopimwa nedzimwe nzira dzakawanda. 
Gore repaCalendar rinoda kuenderana nedendera rePasi parinopoterera zuva. Gore repaCalendar yaGregory (uye Calender yaJulian) rakareba mazuva 365 kana kuti 366 kana riri gore remucharikwa  (Leap Year). 
Shoko rokuti makei rinoshaniswazve kureva gore. Makei  anouya zvinoreva gore rinouya. Makei akapera zvinoreva gore rakapera. 
